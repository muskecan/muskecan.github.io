---
title: "ASUS bilgisayar alınır mı?"
date: 2017-11-01 22:44
category: blog
headerImage: true
tags: 
  - "asus"
  - "asus-bilgisayar"
  - "asus-bilgisayar-alinir-mi"
  - "asus-bilgisayar-nasildir"
  - "asus-cizirti"
  - "asus-cizirti-sesi"
  - "asus-laptop"
  - "asus-laptop-alinir-mi"
  - "i7-6700hq"
  - "muskecan"
  - "mustafa-kemal-can"
image: /assets/posts/asus-x550vx.jpg
---

Herkese merhaba, internette çoğu kullanıcının yazdığı gibi "x bilgisayar markası nasıldır, alınır mı?" gibi sorulara yaşadığım bir sorunu anlatarak cevap vermeye çalışacağım. Bilgisayarımın markası **ASUS** olduğu için bu soruyu " **ASUS bilgisayar alınır mı?** " şeklinde düşünelim.

Mart 2017'de **[ASUS X550VX](https://www.asus.com/tr/Laptops/X550VX/)** satın aldım. Fiyatının güzel olmuş olması ve donanımsal olarak da oldukça güçlü olması beni bilgisayarı satın almaya itti. Fakat aldığım ilk günden beridir çektiğim bir problemden bahsetmek istiyorum.

## Cızırtı sesi çıldırtıyor!

" ASUS bilgisayar alınır mı? " sorusuna kendim çektiğim videoyu izletmek istiyorum. Performans bilgisayarı olarak satın aldığınız bir bilgisayar yüksek performans modunda işlemciden gelen cızırtı sesiyle sizi kanser edebilir.

https://www.youtube.com/watch?v=UyKFv1QLYns

Forumlardan baktığım kadarıyla C-State ile alakalı bir durum olduğu "teorisi" oldukça ağır basıyor. Bana da mantıklı gelen bu yöntem olsa da ASUS, BIOS üzerinden bu ayara müdahale etme şansını kullanıcıya bırakmamış. Windows üzerinden de bu modu kapatacağı söylenen kayıt defteri düzenlemelerini yapmama rağmen, bu rezalet cızırtı hala hayatımda.

## Garanti süreci

Garantisi olan bu laptopu ilk olarak temizlik ve bu cızırtı nedeniyle **TeknoSER** yetkili servise verdim. "2 gün sonra yazılım yüklendi, temizlik yapıldı" açıklamasıyla cihazı teslim aldım, sonuç tabii ki hüsran.

Eve geldiğimde ekranda lekeler olduğunu farkettim, temizlenirken ekranın içerisinde toz kaçmış büyük ihtimalle. İkinci garanti macerama da yine ses ve ekrandaki lekeleri gerekçe göstererek başladım. Ekrandaki lekeleri göstermek adına beyaz bir duvar kağıdı üzerine işaretlemeler yaparak lekeleri yuvarlak içine aldım. Ses problemi için ise telefonumdan kaydettiğim ve net bir şekilde sesin duyulduğu ses kaydını masaüstüne koydum, servis notu olarak da masaüstünde bulunduklarını yazdım.

Yaklaşık 10 günlük bir servis süreci sonrasında "BIOS güncellendi, testler yapıldı soruna rastlanmadı" notuyla cihazımın tamirden çıktığını öğrendim. Bu notu okuduktan sonra kafamda iki soru belirdi;

1. **BIOS** zaten günceldi. Bu problemin **BIOS** sürümüyle alakalı olabileceğini düşünüp BIOS güncellemesini yapmıştım ve zaten bilgisayar için sadece 1 tane **BIOS** güncellemesi çıktı.
2. Ekrandaki lekeleri **BIOS** güncellemesi ile nasıl giderebildi? **ASUS** servisi imkansızı mı başardı.

Tabii ki hayır. BIOS güncellemesi ne sesi düzeltmişti ne de ekrandaki lekeleri. Cihazla ilgilenen arkadaşla görüşmek istediğimi belirttim, arkadaş geldi ama direkt olarak ben mi bakmışım bu bilgisayara dedi. Pardon? 10 gündür önünde olan cihaza hiç bakmadın mı?Cihazı bilmeyenler için belirteyim cihaz siyah fakat kapağında belirgin kırmızı hatlar mevcut. Dikkat çekici ve oldukça yakışıklı bir bilgisayar. Yani piyasadaki diğer cihazlara göre nispeten tasarım olarak daha farklı.

Cihaza kendisinin baktığı konusunda inandırdıktan sonra problemin HDD'den geldiğini belirtti. Tamam da bilgisayarda **SSD** var, **HDD** yok. Haberi yok bu durumdan da. **SSD** olduğunu da belirtince "istersen yine ver ben stres teste sokarım 48 saat sonra çıkartır geri veririm sana" gibi saçma bir cevap verdi. Ekrandaki lekeleri sorunca da, "ver tekrardan, ekranı değiştirelim" dedi. E zaten bunun için vermiştim ben?

## ASUS bilgisayar alınır mı? Sonuç;

Müşteri hizmetlerine durumu anlattığımda ise durum daha da komik bir hal aldı. Başka servisi tercih edin o zaman diyerek alternatif **ASUS** servisleri önerildi. Kronik bir problem için verdiğim bilgisayarım tamir edilmediği gibi ekranda lekelerle geri verildi. Fakat **ASUS** **müşteri hizmetleri** sadece başka servise verin o zaman demekle yetindi. Müşteriye destek çok çok çok kötü. Keşke kullanım amacına uygun olsaydı da **macbook** alsaydım dedim resmen. Bir daha **ASUS** bilgisayar alacağımı hiç sanmıyorum.

**Sistem bilgileri;**

Intel Core i7 6700HQ Nvidia GTX 950m 8 GB DDR4 Ram Samsung 850 EVO SSD (Kutudan 1 TB 7200 Rpm HDD ile çıkıyor fakat kullanıcılara bellek ve depolamayı değiştirme seçeneği sunuluyor.)
